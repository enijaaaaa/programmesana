Atvērtā brīvkoda programmatūra (open source) ir programmatūra, kuras pirmkods ir publiski pieejams ikvienam.
Tas nozīmē, ka lietotāji var apskatīt programmas kodu, saprast, kā tas darbojas, un, ja nepieciešams, to mainīt vai uzlabot.
Brīvkoda programmatūra parasti tiek izstrādāta sadarbībā ar programmētāju kopienām no visas pasaules.
Šāda pieeja ļauj ātri novērst kļūdas, uzlabot drošību un nodrošināt augstu programmas kvalitāti.

- Brīvi izmantot programmu jebkuriem nolūkiem.
- Brīvi pētīt un mainīt programmas pirmkodu.
- Brīvi kopēt un izplatīt sākotnējo programmas versiju, lai palīdzētu savam kaimiņam u.c.
- Brīvi izplatīt savu mainīto un uzlaboto programmas versiju, tādējādi nodrošinot labumu sabiedrībai.

Brīvkoda programmatūras piemēri: Android, Python, Chrome, Firefox, Linux

Slēgtā koda programmatūra (closed source) ir programmatūra, kuras pirmkods nav pieejams lietotājiem. 
Lietotājs drīkst programmu izmantot tikai tā, kā to atļauj ražotājs, un nevar mainīt vai izplatīt kodu.

Slēgtā koda programmatūras piemēri: Microsoft Windows, Microsoft Office, iOS, Adobe Photoshop

Atšķirības starp brīvkoda un slēgtā koda programmatūru:
- Brīvkoda pirmkods ir publiski pieejams ikvienam, bet slēgtā koda pirmkods nav pieejams lietotājiem
- Brīvkoda lietotāji drīkst mainīt un uzlabot kodu, bet slēgtā koda lietotājiem koda maiņa nav atļauta
- Brīvkoda lietotāji var brīvi izplatīt programmu vai tās versijas, bet slēgtā koda lietotājiem izplatīšanu kontrolē izstrādātājs
- Brīvkoda programmatūra parasti ir bezmaksas, bet slēgtā koda programmatūra parasti ir maksas vai ar abonomentu
- Brīvkodā kļūdas var pamanīt un labot kopiena, bet slēgtā kodā ir ierobežotas pielāgošanas iespējas
- Brīvkods ir ļoti piemērots mācībām, bet slēgtais kods maz piemērots
- Brīvkods ir atklāta kopienas sadarbība, bet slēgtais kods ir slēgta uzņēmuma izstrāde

Salīdzinot brīvkoda un slēgtā koda programmatūru no dažādiem aspektiem, var secināt, ka brīvkoda programmatūra piedāvā lielāku brīvību,
caurspīdīgumu un mācības iespēju, savukārt slēgtā koda programmatūra nodrošina centralizētu kontroli.